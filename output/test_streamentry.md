# Stream Entry

| occ | expression | refs |
| :-- | :-- | :-- |
| 41 | sotāpattiphal | [an5.257](#an5.257), [an5.265](#an5.265), [an6.101](#an6.101), [an6.97](#an6.97), [an6.98](#an6.98), [an8.19](#an8.19), [an8.20](#an8.20), [an8.51](#an8.51), [an8.59](#an8.59), [an8.60](#an8.60), [an9.10](#an9.10), [an9.9](#an9.9), [dn12](#dn12), [dn33](#dn33), [dn34](#dn34), [mn141](#mn141), [mn142](#mn142), [mn48](#mn48), [sn22.122](#sn22.122), [sn22.123](#sn22.123), [sn25.1](#sn25.1), [sn25.10](#sn25.10), [sn25.2](#sn25.2), [sn45.35](#sn45.35), [sn45.37](#sn45.37), [sn45.39](#sn45.39), [sn48.18](#sn48.18), [sn55.27](#sn55.27), [sn55.39](#sn55.39), [sn55.53](#sn55.53), [sn55.55](#sn55.55) |

<a name="dn12"></a>
#### DN12 - Lohiccasutta \[[sc](https://suttacentral.net/pi/dn12/)\]

**Paragraph** [{'class': ['sc'], 'id': '14'}, {'class': ['wp'], 'id': 'wp12'}, {'class': ['ms'], 'id': 'p_6D_878'}, {'class': ['msdiv'], 'id': 'msdiv511'}, {'class': ['wp'], 'id': 'wp13'}]
> iti kira, lohicca, yo evaṃ vadeyya: ‘lohicco brāhmaṇo sālavatikaṃ ajjhāvasati; yā sālavatikāya samudayasañjāti, lohiccova taṃ brāhmaṇo ekako paribhuñjeyya, na aññesaṃ dadeyyā’ti. evaṃvādī so ye taṃ upajīvanti, tesaṃ antarāyakaro hoti. antarāyakaro samāno ahitānukampī hoti, ahitānukampissa sapattakaṃ cittaṃ paccupaṭṭhitaṃ hoti, sapattake citte paccupaṭṭhite micchādiṭṭhi hoti. evameva kho, lohicca, yo evaṃ vadeyya: ‘idha samaṇo vā brāhmaṇo vā kusalaṃ dhammaṃ adhigaccheyya, kusalaṃ dhammaṃ adhigantvā na parassa āroceyya, kiñhi paro parassa karissati. seyyathāpi nāma purāṇaṃ bandhanaṃ chinditvā aññaṃ navaṃ bandhanaṃ kareyya … pe … karissatī’ti. evaṃvādī so ye te kulaputtā tathāgatappaveditaṃ dhammavinayaṃ āgamma evarūpaṃ uḷāraṃ visesaṃ adhigacchanti, **sotāpattiphal**ampi sacchikaronti, sakadāgāmiphalampi sacchikaronti, anāgāmiphalampi sacchikaronti, arahattampi sacchikaronti, ye cime dibbā gabbhā paripācenti dibbānaṃ bhavānaṃ abhinibbattiyā, tesaṃ antarāyakaro hoti, antarāyakaro samāno ahitānukampī hoti, ahitānukampissa sapattakaṃ cittaṃ paccupaṭṭhitaṃ hoti, sapattake citte paccupaṭṭhite micchādiṭṭhi hoti. micchādiṭṭhissa kho ahaṃ, lohicca, dvinnaṃ gatīnaṃ aññataraṃ gatiṃ vadāmi— nirayaṃ vā tiracchānayoniṃ vā.

**Paragraph** [{'class': ['sc'], 'id': '15'}, {'class': ['wp'], 'id': 'wp14'}, {'class': ['pts'], 'id': 'pts1.229'}, {'class': ['ms'], 'id': 'p_6D_879'}, {'class': ['msdiv'], 'id': 'msdiv512'}, {'class': ['wp'], 'id': 'wp15'}]
> iti kira, lohicca, yo evaṃ vadeyya: ‘rājā pasenadi kosalo kāsikosalaṃ ajjhāvasati; yā kāsikosale samudayasañjāti, rājāva taṃ pasenadi kosalo ekako paribhuñjeyya, na aññesaṃ dadeyyā’ti. evaṃvādī so ye rājānaṃ pasenadiṃ kosalaṃ upajīvanti tumhe ceva aññe ca, tesaṃ antarāyakaro hoti. antarāyakaro samāno ahitānukampī hoti, ahitānukampissa sapattakaṃ cittaṃ paccupaṭṭhitaṃ hoti, sapattake citte paccupaṭṭhite micchādiṭṭhi hoti. evameva kho, lohicca, yo evaṃ vadeyya: ‘idha samaṇo vā brāhmaṇo vā kusalaṃ dhammaṃ adhigaccheyya, kusalaṃ dhammaṃ adhigantvā na parassa āroceyya, kiñhi paro parassa karissati. seyyathāpi nāma … pe … kiñhi paro parassa karissatī’ti. evaṃvādī so ye te kulaputtā tathāgatappaveditaṃ dhammavinayaṃ āgamma evarūpaṃ uḷāraṃ visesaṃ adhigacchanti, **sotāpattiphal**ampi sacchikaronti, sakadāgāmiphalampi sacchikaronti, anāgāmiphalampi sacchikaronti, arahattampi sacchikaronti. ye cime dibbā gabbhā paripācenti dibbānaṃ bhavānaṃ abhinibbattiyā, tesaṃ antarāyakaro hoti, antarāyakaro samāno ahitānukampī hoti, ahitānukampissa sapattakaṃ cittaṃ paccupaṭṭhitaṃ hoti, sapattake citte paccupaṭṭhite micchādiṭṭhi hoti. micchādiṭṭhissa kho ahaṃ, lohicca, dvinnaṃ gatīnaṃ aññataraṃ gatiṃ vadāmi—nirayaṃ vā tiracchānayoniṃ vā.


<a name="dn33"></a>
#### DN33 - Saṅgītisutta \[[sc](https://suttacentral.net/pi/dn33/)\]

**Paragraph** [{'class': ['sc'], 'id': '133'}, {'class': ['ms'], 'id': 'p_8D_905'}]
> cattāri sāmaññaphalāni—**sotāpattiphal**aṃ, sakadāgāmiphalaṃ, anāgāmiphalaṃ, arahattaphalaṃ. (15)

**Paragraph** [{'class': ['sc'], 'id': '263'}, {'class': ['ms'], 'id': 'p_8D_1037'}]
> aṭṭha puggalā dakkhiṇeyyā—sotāpanno, **sotāpattiphal**asacchikiriyāya paṭipanno; sakadāgāmī, sakadāgāmiphalasacchikiriyāya paṭipanno; anāgāmī, anāgāmiphalasacchikiriyāya paṭipanno; arahā, arahattaphalasacchikiriyāya paṭipanno. (3)


<a name="dn34"></a>
#### DN34 - Dasuttarasutta \[[sc](https://suttacentral.net/pi/dn34/)\]

**Paragraph** [{'class': ['sc'], 'id': '49'}, {'class': ['ms'], 'id': 'p_8D_1184'}]
> katame cattāro dhammā sacchikātabbā? cattāri sāmaññaphalāni—**sotāpattiphal**aṃ, sakadāgāmiphalaṃ, anāgāmiphalaṃ, arahattaphalaṃ. ime cattāro dhammā sacchikātabbā. (10)


<a name="an8.51"></a>
#### AN8.51 - 51. Gotamīsutta \[[sc](https://suttacentral.net/pi/an8.51/)\]

**Paragraph** [{'class': ['sc'], 'id': '9'}, {'class': ['pts'], 'id': 'pts4.276'}, {'class': ['ms'], 'id': 'p_17A8_533'}]
> atha kho āyasmato ānandassa etadahosi: “na bhagavā anujānāti mātugāmassa tathāgatappavedite dhammavinaye agārasmā anagāriyaṃ pabbajjaṃ. yannūnāhaṃ aññenapi pariyāyena bhagavantaṃ yāceyyaṃ mātugāmassa tathāgatappavedite dhammavinaye agārasmā anagāriyaṃ pabbajjan”ti. atha kho āyasmā ānando bhagavantaṃ etadavoca: “bhabbo nu kho, bhante, mātugāmo tathāgatappavedite dhammavinaye agārasmā anagāriyaṃ pabbajitvā **sotāpattiphal**aṃ vā sakadāgāmiphalaṃ vā anāgāmiphalaṃ vā arahattaphalaṃ vā sacchikātun”ti? “bhabbo, ānanda, mātugāmo tathāgatappavedite dhammavinaye agārasmā anagāriyaṃ pabbajitvā **sotāpattiphal**ampi sakadāgāmiphalampi anāgāmiphalampi arahattaphalampi sacchikātun”ti. “sace, bhante, bhabbo mātugāmo tathāgatappavedite dhammavinaye agārasmā anagāriyaṃ pabbajitvā **sotāpattiphal**ampi … pe … arahattaphalampi sacchikātuṃ, bahukārā, bhante, mahāpajāpatī gotamī bhagavato mātucchā āpādikā posikā khīrassa dāyikā; bhagavantaṃ janettiyā kālaṅkatāya thaññaṃ pāyesi. sādhu, bhante, labheyya mātugāmo tathāgatappavedite dhammavinaye agārasmā anagāriyaṃ pabbajjan”ti.


<a name="an8.20"></a>
#### AN8.20 - 20. Uposathasutta \[[sc](https://suttacentral.net/pi/an8.20/)\]

**Paragraph** [{'class': ['sc'], 'id': '9'}, {'class': ['pts'], 'id': 'pts4.208'}, {'class': ['ms'], 'id': 'p_17A8_208'}]
> evamevaṃ kho, bhikkhave, aṭṭha imasmiṃ dhammavinaye acchariyā abbhutā dhammā, ye disvā disvā bhikkhū imasmiṃ dhammavinaye abhiramanti. katame aṭṭha? seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto; evamevaṃ kho, bhikkhave, imasmiṃ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho. yampi, bhikkhave, imasmiṃ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho; ayaṃ, bhikkhave, imasmiṃ dhammavinaye paṭhamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti … pe … seyyathāpi, bhikkhave, mahāsamuddo mahataṃ bhūtānaṃ āvāso; tatrime bhūtā—timi timiṅgalo timirapiṅgalo asurā nāgā gandhabbā, vasanti mahāsamudde yojanasatikāpi attabhāvā … pe … pañcayojanasatikāpi attabhāvā; evamevaṃ kho, bhikkhave, ayaṃ dhammavinayo mahataṃ bhūtānaṃ āvāso. tatrime bhūtā—sotāpanno **sotāpattiphal**asacchikiriyāya paṭipanno … pe … arahā arahattāya paṭipanno. yampi, bhikkhave, ayaṃ dhammavinayo mahataṃ bhūtānaṃ āvāso; tatrime bhūtā—sotāpanno **sotāpattiphal**asacchikiriyāya paṭipanno … pe … arahā arahattāya paṭipanno; ayaṃ, bhikkhave, imasmiṃ dhammavinaye aṭṭhamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. ime kho, bhikkhave, imasmiṃ dhammavinaye aṭṭha acchariyā abbhutā dhammā, ye disvā disvā bhikkhū imasmiṃ dhammavinaye abhiramantī”ti.


<a name="an8.19"></a>
#### AN8.19 - 19. Pahārādasutta \[[sc](https://suttacentral.net/pi/an8.19/)\]

**Paragraph** [{'class': ['sc'], 'id': '18'}, {'class': ['pts'], 'id': 'pts4.204'}, {'class': ['ms'], 'id': 'p_17A8_197'}]
> seyyathāpi, pahārāda, mahāsamuddo mahataṃ bhūtānaṃ āvāso; tatrime bhūtā—timi timiṅgalo timirapiṅgalo asurā nāgā gandhabbā; santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā; evamevaṃ kho, pahārāda, ayaṃ dhammavinayo mahataṃ bhūtānaṃ āvāso; tatrime bhūtā—sotāpanno **sotāpattiphal**asacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno. yampi, pahārāda, ayaṃ dhammavinayo mahataṃ bhūtānaṃ āvāso; tatrime bhūtā—sotāpanno **sotāpattiphal**asacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno; ayaṃ, pahārāda, imasmiṃ dhammavinaye aṭṭhamo acchariyo abbhuto dhammo, yaṃ disvā disvā bhikkhū imasmiṃ dhammavinaye abhiramanti. (8)


<a name="an8.59"></a>
#### AN8.59 - 59. Paṭha­ma­pugga­la­sutta \[[sc](https://suttacentral.net/pi/an8.59/)\]

**Paragraph** [{'class': ['sc'], 'id': '1'}, {'class': ['ms'], 'id': 'p_17A8_610'}, {'class': ['msdiv'], 'id': 'msdiv59'}]
> “aṭṭhime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa? katame aṭṭha? sotāpanno, **sotāpattiphal**asacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno. ime kho, bhikkhave, aṭṭha puggalā āhuneyyā … pe … anuttaraṃ puññakkhettaṃ lokassāti.


<a name="an8.60"></a>
#### AN8.60 - 60. Dutiya­pugga­la­sutta \[[sc](https://suttacentral.net/pi/an8.60/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts4.293'}, {'class': ['ms'], 'id': 'p_17A8_614'}, {'class': ['msdiv'], 'id': 'msdiv60'}]
> “aṭṭhime, bhikkhave, puggalā āhuneyyā … pe … anuttaraṃ puññakkhettaṃ lokassa. katame aṭṭha? sotāpanno, **sotāpattiphal**asacchikiriyāya paṭipanno … pe … arahā, arahattāya paṭipanno. ime kho, bhikkhave, aṭṭha puggalā āhuneyyā … pe … anuttaraṃ puññakkhettaṃ lokassāti.


<a name="an9.10"></a>
#### AN9.10 - 10. Āhuneyyasutta \[[sc](https://suttacentral.net/pi/an9.10/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts4.373'}, {'class': ['ms'], 'id': 'p_17A9_82'}, {'class': ['msdiv'], 'id': 'msdiv10'}]
> “navayime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa. katame nava? arahā, arahattāya paṭipanno, anāgāmī, anāgāmiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, sotāpanno, **sotāpattiphal**asacchikiriyāya paṭipanno, gotrabhū—ime kho, bhikkhave, nava puggalā āhuneyyā … pe … anuttaraṃ puññakkhettaṃ lokassā”ti.


<a name="an9.9"></a>
#### AN9.9 - 9. Puggalasutta \[[sc](https://suttacentral.net/pi/an9.9/)\]

**Paragraph** [{'class': ['sc'], 'id': '1'}, {'class': ['ms'], 'id': 'p_17A9_80'}, {'class': ['msdiv'], 'id': 'msdiv9'}]
> “navayime, bhikkhave, puggalā santo saṃvijjamānā lokasmiṃ. katame nava? arahā, arahattāya paṭipanno, anāgāmī, anāgāmiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, sotāpanno, **sotāpattiphal**asacchikiriyāya paṭipanno, puthujjano—ime kho, bhikkhave, nava puggalā santo saṃvijjamānā lokasmin”ti.


<a name="an5.265"></a>
#### AN5.265 - 265–​271. Apa­ra­duti­ya­jhāna­suttādi \[[sc](https://suttacentral.net/pi/an5.265/)\]

**Paragraph** [{'class': ['sc'], 'id': '1'}, {'class': ['ms'], 'id': 'p_16A5_1370'}, {'class': ['msdiv'], 'id': 'msdiv265-271'}]
> “pañcime, bhikkhave, dhamme appahāya abhabbo dutiyaṃ jhānaṃ … tatiyaṃ jhānaṃ … catutthaṃ jhānaṃ … **sotāpattiphal**aṃ … sakadāgāmiphalaṃ … anāgāmiphalaṃ … arahattaṃ sacchikātuṃ. katame pañca? āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, akataññutaṃ akataveditaṃ. ime kho, bhikkhave, pañca dhamme appahāya abhabbo arahattaṃ sacchikātuṃ.

**Paragraph** [{'class': ['sc'], 'id': '2'}, {'class': ['ms'], 'id': 'p_16A5_1371'}]
> pañcime, bhikkhave, dhamme pahāya bhabbo dutiyaṃ jhānaṃ … tatiyaṃ jhānaṃ … catutthaṃ jhānaṃ … **sotāpattiphal**aṃ … sakadāgāmiphalaṃ … anāgāmiphalaṃ … arahattaṃ sacchikātuṃ. katame pañca? āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, akataññutaṃ akataveditaṃ. ime kho, bhikkhave, pañca dhamme pahāya bhabbo arahattaṃ sacchikātun”ti.


<a name="an5.257"></a>
#### AN5.257 - 257–​263. Dutiya­jhāna­sut­tādisat­taka \[[sc](https://suttacentral.net/pi/an5.257/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts3.273'}, {'class': ['ms'], 'id': 'p_16A5_1364'}, {'class': ['msdiv'], 'id': 'msdiv257-263'}]
> “pañcime, bhikkhave, dhamme appahāya abhabbo dutiyaṃ jhānaṃ … pe … abhabbo tatiyaṃ jhānaṃ … abhabbo catutthaṃ jhānaṃ … abhabbo **sotāpattiphal**aṃ … abhabbo sakadāgāmiphalaṃ … abhabbo anāgāmiphalaṃ … abhabbo arahattaṃ sacchikātuṃ. katame pañca? āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. ime kho, bhikkhave, pañca dhamme appahāya abhabbo arahattaṃ sacchikātuṃ.

**Paragraph** [{'class': ['sc'], 'id': '2'}, {'class': ['ms'], 'id': 'p_16A5_1365'}]
> pañcime, bhikkhave, dhamme pahāya bhabbo dutiyaṃ jhānaṃ … pe … bhabbo tatiyaṃ jhānaṃ … bhabbo catutthaṃ jhānaṃ … bhabbo **sotāpattiphal**aṃ … bhabbo sakadāgāmiphalaṃ … bhabbo anāgāmiphalaṃ … bhabbo arahattaṃ sacchikātuṃ. katame pañca? āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. ime kho, bhikkhave, pañca dhamme pahāya bhabbo arahattaṃ sacchikātun”ti.


<a name="an6.98"></a>
#### AN6.98 - 98. Aniccasutta \[[sc](https://suttacentral.net/pi/an6.98/)\]

**Paragraph** [{'class': ['sc'], 'id': '1'}, {'class': ['ms'], 'id': 'p_16A6_718'}, {'class': ['msdiv'], 'id': 'msdiv98'}]
> “‘so vata, bhikkhave, bhikkhu kañci saṅkhāraṃ niccato samanupassanto anulomikāya khantiyā samannāgato bhavissatī’ti netaṃ ṭhānaṃ vijjati. ‘anulomikāya khantiyā asamannāgato sammattaniyāmaṃ okkamissatī’ti netaṃ ṭhānaṃ vijjati. ‘sammattaniyāmaṃ anokkamamāno **sotāpattiphal**aṃ vā sakadāgāmiphalaṃ vā anāgāmiphalaṃ vā arahattaṃ vā sacchikarissatī’ti netaṃ ṭhānaṃ vijjati.

**Paragraph** [{'class': ['sc'], 'id': '2'}, {'class': ['pts'], 'id': 'pts3.442'}, {'class': ['ms'], 'id': 'p_16A6_719'}]
> ‘so vata, bhikkhave, bhikkhu sabbasaṅkhāre aniccato samanupassanto anulomikāya khantiyā samannāgato bhavissatī’ti ṭhānametaṃ vijjati. ‘anulomikāya khantiyā samannāgato sammattaniyāmaṃ okkamissatī’ti ṭhānametaṃ vijjati. ‘sammattaniyāmaṃ okkamamāno **sotāpattiphal**aṃ vā sakadāgāmiphalaṃ vā anāgāmiphalaṃ vā arahattaṃ vā sacchikarissatī’ti ṭhānametaṃ vijjatī”ti.


<a name="an6.97"></a>
#### AN6.97 - 97. Ānisaṃsasutta \[[sc](https://suttacentral.net/pi/an6.97/)\]

**Paragraph** [{'class': ['sc'], 'id': '1'}, {'class': ['ms'], 'id': 'p_16A6_716'}, {'class': ['msdiv'], 'id': 'msdiv97'}]
> “chayime, bhikkhave, ānisaṃsā **sotāpattiphal**asacchikiriyāya. katame cha? saddhammaniyato hoti, aparihānadhammo hoti, pariyantakatassa dukkhaṃ hoti, asādhāraṇena ñāṇena samannāgato hoti, hetu cassa sudiṭṭho, hetusamuppannā ca dhammā. ime kho, bhikkhave, cha ānisaṃsā **sotāpattiphal**asacchikiriyāyā”ti.


<a name="an6.101"></a>
#### AN6.101 - 101. Nibbānasutta \[[sc](https://suttacentral.net/pi/an6.101/)\]

**Paragraph** [{'class': ['sc'], 'id': '1'}, {'class': ['ms'], 'id': 'p_16A6_725'}, {'class': ['msdiv'], 'id': 'msdiv101'}]
> “‘so vata, bhikkhave, bhikkhu nibbānaṃ dukkhato samanupassanto anulomikāya khantiyā samannāgato bhavissatī’ti netaṃ ṭhānaṃ vijjati. ‘anulomikāya khantiyā asamannāgato sammattaniyāmaṃ okkamissatī’ti netaṃ ṭhānaṃ vijjati. ‘sammattaniyāmaṃ anokkamamāno **sotāpattiphal**aṃ vā sakadāgāmiphalaṃ vā anāgāmiphalaṃ vā arahattaṃ vā sacchikarissatī’ti netaṃ ṭhānaṃ vijjati.

**Paragraph** [{'class': ['sc'], 'id': '2'}, {'class': ['pts'], 'id': 'pts3.443'}, {'class': ['ms'], 'id': 'p_16A6_726'}]
> ‘so vata, bhikkhave, bhikkhu nibbānaṃ sukhato samanupassanto anulomikāya khantiyā samannāgato bhavissatī’ti ṭhānametaṃ vijjati. ‘anulomikāya khantiyā samannāgato sammattaniyāmaṃ okkamissatī’ti ṭhānametaṃ vijjati. ‘sammattaniyāmaṃ okkamamāno **sotāpattiphal**aṃ vā sakadāgāmiphalaṃ vā anāgāmiphalaṃ vā arahattaṃ vā sacchikarissatī’ti ṭhānametaṃ vijjatī”ti.


<a name="mn141"></a>
#### MN141 - Sacca­vibhaṅ­ga­sutta \[[sc](https://suttacentral.net/pi/mn141/)\]

**Paragraph** [{'class': ['sc'], 'id': '3'}, {'class': ['wp'], 'id': 'wp5'}, {'class': ['ms'], 'id': 'p_11M_1047'}, {'class': ['wp'], 'id': 'wp6'}]
> sevatha, bhikkhave, sāriputtamoggallāne; bhajatha, bhikkhave, sāriputtamoggallāne. paṇḍitā bhikkhū anuggāhakā sabrahmacārīnaṃ. seyyathāpi, bhikkhave, janetā, evaṃ sāriputto; seyyathāpi jātassa āpādetā, evaṃ moggallāno. sāriputto, bhikkhave, **sotāpattiphal**e vineti, moggallāno uttamatthe. sāriputto, bhikkhave, pahoti cattāri ariyasaccāni vitthārena ācikkhituṃ desetuṃ paññāpetuṃ paṭṭhapetuṃ vivarituṃ vibhajituṃ uttānīkātun”ti. idamavoca bhagavā. idaṃ vatvāna sugato uṭṭhāyāsanā vihāraṃ pāvisi.


<a name="mn48"></a>
#### MN48 - Kosambiyasutta \[[sc](https://suttacentral.net/pi/mn48/)\]

**Paragraph** [{'class': ['sc'], 'id': '17'}, {'class': ['wp'], 'id': 'wp15'}, {'class': ['ms'], 'id': 'p_9M_1708'}, {'class': ['msdiv'], 'id': 'msdiv500'}]
> evaṃ sattaṅgasamannāgatassa kho, bhikkhave, ariyasāvakassa dhammatā susamanniṭṭhā hoti **sotāpattiphal**asacchikiriyāya. evaṃ sattaṅgasamannāgato kho, bhikkhave, ariyasāvako **sotāpattiphal**asamannāgato hotī”ti.


<a name="mn142"></a>
#### MN142 - ­Dak­khi­ṇā­vibhaṅ­ga­sutta \[[sc](https://suttacentral.net/pi/mn142/)\]

**Paragraph** [{'class': ['sc'], 'id': '9'}, {'class': ['wp'], 'id': 'wp5'}, {'class': ['pts'], 'id': 'pts3.255'}, {'class': ['ms'], 'id': 'p_11M_1083'}, {'class': ['msdiv'], 'id': 'msdiv379'}]
> cuddasa kho panimānanda, pāṭipuggalikā dakkhiṇā. katamā cuddasa? tathāgate arahante sammāsambuddhe dānaṃ deti—ayaṃ paṭhamā pāṭipuggalikā dakkhiṇā. paccekasambuddhe dānaṃ deti—ayaṃ dutiyā pāṭipuggalikā dakkhiṇā. tathāgatasāvake arahante dānaṃ deti—ayaṃ tatiyā pāṭipuggalikā dakkhiṇā. arahattaphalasacchikiriyāya paṭipanne dānaṃ deti—ayaṃ catutthī pāṭipuggalikā dakkhiṇā. anāgāmissa dānaṃ deti—ayaṃ pañcamī pāṭipuggalikā dakkhiṇā. anāgāmiphalasacchikiriyāya paṭipanne dānaṃ deti—ayaṃ chaṭṭhī pāṭipuggalikā dakkhiṇā. sakadāgāmissa dānaṃ deti—ayaṃ sattamī pāṭipuggalikā dakkhiṇā. sakadāgāmiphalasacchikiriyāya paṭipanne dānaṃ deti—ayaṃ aṭṭhamī pāṭipuggalikā dakkhiṇā. sotāpanne dānaṃ deti—ayaṃ navamī pāṭipuggalikā dakkhiṇā. **sotāpattiphal**asacchikiriyāya paṭipanne dānaṃ deti—ayaṃ dasamī pāṭipuggalikā dakkhiṇā. bāhirake kāmesu vītarāge dānaṃ deti—ayaṃ ekādasamī pāṭipuggalikā dakkhiṇā. puthujjanasīlavante dānaṃ deti—ayaṃ dvādasamī pāṭipuggalikā dakkhiṇā. puthujjanadussīle dānaṃ deti—ayaṃ terasamī pāṭipuggalikā dakkhiṇā. tiracchānagate dānaṃ deti—ayaṃ cuddasamī pāṭipuggalikā dakkhiṇāti.

**Paragraph** [{'class': ['sc'], 'id': '10'}, {'class': ['wp'], 'id': 'wp6'}, {'class': ['ms'], 'id': 'p_11M_1084'}]
> tatrānanda, tiracchānagate dānaṃ datvā sataguṇā dakkhiṇā pāṭikaṅkhitabbā, puthujjanadussīle dānaṃ datvā sahassaguṇā dakkhiṇā pāṭikaṅkhitabbā, puthujjanasīlavante dānaṃ datvā satasahassaguṇā dakkhiṇā pāṭikaṅkhitabbā, bāhirake kāmesu vītarāge dānaṃ datvā koṭisatasahassaguṇā dakkhiṇā pāṭikaṅkhitabbā, **sotāpattiphal**asacchikiriyāya paṭipanne dānaṃ datvā asaṅkheyyā appameyyā dakkhiṇā pāṭikaṅkhitabbā, ko pana vādo sotāpanne, ko pana vādo sakadāgāmiphalasacchikiriyāya paṭipanne, ko pana vādo sakadāgāmissa, ko pana vādo anāgāmiphalasacchikiriyāya paṭipanne, ko pana vādo anāgāmissa, ko pana vādo arahattaphalasacchikiriyāya paṭipanne, ko pana vādo arahante, ko pana vādo paccekasambuddhe, ko pana vādo tathāgate arahante sammāsambuddhe.


<a name="sn22.122"></a>
#### SN22.122 - 122. Sīlavantasutta \[[sc](https://suttacentral.net/pi/sn22.122/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts3.168'}, {'class': ['ms'], 'id': 'p_13S3_700'}, {'class': ['msdiv'], 'id': 'msdiv122'}]
> ekaṃ samayaṃ āyasmā ca sāriputto āyasmā ca mahākoṭṭhiko bārāṇasiyaṃ viharanti isipatane migadāye. atha kho āyasmā mahākoṭṭhiko sāyanhasamayaṃ paṭisallānā vuṭṭhito yenāyasmā sāriputto tenupasaṅkami … pe … etadavoca: “sīlavatāvuso, sāriputta, bhikkhunā katame dhammā yoniso manasikātabbā”ti? “sīlavatāvuso, koṭṭhika, bhikkhunā pañcupādānakkhandhā aniccato dukkhato rogato gaṇḍato sallato aghato ābādhato parato palokato suññato anattato yoniso manasi kātabbā. katame pañca? seyyathidaṃ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. sīlavatāvuso, koṭṭhika, bhikkhunā ime pañcupādānakkhandhā aniccato dukkhato rogato gaṇḍato sallato aghato ābādhato parato palokato suññato anattato yoniso manasi kātabbā. ṭhānaṃ kho panetaṃ, āvuso, vijjati yaṃ sīlavā bhikkhu ime pañcupādānakkhandhe aniccato … pe … anattato yoniso manasi karonto **sotāpattiphal**aṃ sacchikareyyā”ti.


<a name="sn22.123"></a>
#### SN22.123 - 123. Sutavantasutta \[[sc](https://suttacentral.net/pi/sn22.123/)\]

**Paragraph** [{'class': ['sc'], 'id': '2'}, {'class': ['ms'], 'id': 'p_13S3_707'}]
> “sutavatāvuso sāriputta, bhikkhunā katame dhammā yoniso manasi kātabbā”ti? “sutavatāvuso koṭṭhika, bhikkhunā pañcupādānakkhandhā aniccato … pe … anattato yoniso manasi kātabbā. katame pañca? seyyathidaṃ—rūpupādānakkhandho … pe … viññāṇupādānakkhandho. sutavatāvuso koṭṭhika, bhikkhunā ime pañcupādānakkhandhā aniccato … pe … anattato yoniso manasi kātabbā. ṭhānaṃ kho panetaṃ, āvuso, vijjati—yaṃ sutavā bhikkhu ime pañcupādānakkhandhe aniccato … pe … anattato yoniso manasi karonto **sotāpattiphal**aṃ sacchikareyyā”ti.


<a name="sn45.35"></a>
#### SN45.35 - 35. Paṭha­ma­sāmañ­ña­sutta \[[sc](https://suttacentral.net/pi/sn45.35/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts5.25'}, {'class': ['ms'], 'id': 'p_14S5_131'}, {'class': ['msdiv'], 'id': 'msdiv35'}]
> sāvatthinidānaṃ. “sāmaññañca vo, bhikkhave, desessāmi, sāmaññaphalāni ca. taṃ suṇātha. katamañca, bhikkhave, sāmaññaṃ? ayameva ariyo aṭṭhaṅgiko maggo, seyyathidaṃ—sammādiṭṭhi … pe … sammāsamādhi. idaṃ vuccati, bhikkhave, sāmaññaṃ. katamāni ca, bhikkhave, sāmaññaphalāni? **sotāpattiphal**aṃ, sakadāgāmiphalaṃ, anāgāmiphalaṃ, arahattaphalaṃ—imāni vuccanti, bhikkhave, sāmaññaphalānī”ti.


<a name="sn45.39"></a>
#### SN45.39 - 39. Paṭha­mab­rahma­cari­ya­sutta \[[sc](https://suttacentral.net/pi/sn45.39/)\]

**Paragraph** [{'class': ['sc'], 'id': '1'}, {'class': ['ms'], 'id': 'p_14S5_139'}, {'class': ['msdiv'], 'id': 'msdiv39'}]
> sāvatthinidānaṃ. “brahmacariyañca vo, bhikkhave, desessāmi, brahmacariyaphalāni ca. taṃ suṇātha. katamañca, bhikkhave, brahmacariyaṃ? ayameva ariyo aṭṭhaṅgiko maggo, seyyathidaṃ—sammādiṭṭhi … pe … sammāsamādhi. idaṃ vuccati, bhikkhave, brahmacariyaṃ. katamāni ca, bhikkhave, brahmacariyaphalāni? **sotāpattiphal**aṃ, sakadāgāmiphalaṃ, anāgāmiphalaṃ, arahattaphalaṃ—imāni vuccanti, bhikkhave, brahmacariyaphalānī”ti.


<a name="sn45.37"></a>
#### SN45.37 - 37. Paṭha­mab­rahmañ­ña­sutta \[[sc](https://suttacentral.net/pi/sn45.37/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts5.26'}, {'class': ['ms'], 'id': 'p_14S5_135'}, {'class': ['msdiv'], 'id': 'msdiv37'}]
> sāvatthinidānaṃ. “brahmaññañca vo, bhikkhave, desessāmi, brahmaññaphalāni ca. taṃ suṇātha. katamañca kho, bhikkhave, brahmaññaṃ? ayameva ariyo aṭṭhaṅgiko maggo, seyyathidaṃ—sammādiṭṭhi … pe … sammāsamādhi. idaṃ vuccati, bhikkhave, brahmaññaṃ. katamāni ca, bhikkhave, brahmaññaphalāni? **sotāpattiphal**aṃ, sakadāgāmiphalaṃ, anāgāmiphalaṃ, arahattaphalaṃ—imāni vuccanti, bhikkhave, brahmaññaphalānī”ti.


<a name="sn55.53"></a>
#### SN55.53 - 53. Dhamma­dinna­sutta \[[sc](https://suttacentral.net/pi/sn55.53/)\]

**Paragraph** [{'class': ['sc'], 'id': '4'}, {'class': ['pts'], 'id': 'pts5.408'}, {'class': ['ms'], 'id': 'p_14S5_2108'}]
> “yānimāni, bhante, bhagavatā cattāri sotāpattiyaṅgāni desitāni, saṃvijjante dhammā amhesu, mayañca tesu dhammesu sandissāma. mayañhi, bhante, buddhe aveccappasādena samannāgatā—itipi so bhagavā … pe … satthā devamanussānaṃ buddho bhagavāti. dhamme … pe … saṅghe … pe … ariyakantehi sīlehi samannāgatā akhaṇḍehi … pe … samādhisaṃvattanikehī”ti. “lābhā vo, dhammadinna, suladdhaṃ vo, dhammadinna. **sotāpattiphal**aṃ tumhehi byākatan”ti.


<a name="sn55.27"></a>
#### SN55.27 - 27. Dutiya­anātha­piṇḍi­kasutta \[[sc](https://suttacentral.net/pi/sn55.27/)\]

**Paragraph** [{'class': ['sc'], 'id': '12'}, {'class': ['ms'], 'id': 'p_14S5_1978'}]
> “nāhaṃ, bhante ānanda, bhāyāmi. kyāhaṃ bhāyissāmi. ahañhi, bhante, buddhe aveccappasādena samannāgato homi—itipi so bhagavā … pe … satthā devamanussānaṃ buddho bhagavāti. dhamme … pe … saṅghe aveccappasādena samannāgato homi—suppaṭipanno bhagavato sāvakasaṅgho … pe … anuttaraṃ puññakkhettaṃ lokassāti. yāni cimāni, bhante, bhagavatā gihisāmīcikāni sikkhāpadāni desitāni, nāhaṃ tesaṃ kiñci attani khaṇḍaṃ samanupassāmī”ti. “lābhā te, gahapati, suladdhaṃ te, gahapati. **sotāpattiphal**aṃ tayā, gahapati, byākatan”ti.


<a name="sn55.55"></a>
#### SN55.55 - 55. Sotā­patti­phala­sutta \[[sc](https://suttacentral.net/pi/sn55.55/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts5.411'}, {'class': ['ms'], 'id': 'p_14S5_2119'}, {'class': ['msdiv'], 'id': 'msdiv1051'}]
>  “cattārome, bhikkhave, dhammā bhāvitā bahulīkatā **sotāpattiphal**asacchikiriyāya saṃvattanti. katame cattāro? sappurisasaṃsevo, saddhammassavanaṃ, yonisomanasikāro, dhammānudhammappaṭipatti—ime kho, bhikkhave, cattāro dhammā bhāvitā bahulīkatā **sotāpattiphal**asacchikiriyāya saṃvattantī”ti.


<a name="sn55.39"></a>
#### SN55.39 - 39. Kāḷigodhasutta \[[sc](https://suttacentral.net/pi/sn55.39/)\]

**Paragraph** [{'class': ['sc'], 'id': '3'}, {'class': ['ms'], 'id': 'p_14S5_2033'}]
> “yānimāni, bhante, bhagavatā cattāri sotāpattiyaṅgāni desitāni, saṃvijjante dhammā mayi, ahañca tesu dhammesu sandissāmi. ahañhi, bhante, buddhe aveccappasādena samannāgatā—itipi so bhagavā … pe … satthā devamanussānaṃ buddho bhagavāti. dhamme … pe … saṅghe … pe … yaṃ kho pana kiñci kule deyyadhammaṃ sabbaṃ taṃ appaṭivibhattaṃ sīlavantehi kalyāṇadhammehī”ti. “lābhā te, godhe, suladdhaṃ te, godhe. **sotāpattiphal**aṃ tayā, godhe, byākatan”ti.


<a name="sn48.18"></a>
#### SN48.18 - 18. Paṭipannasutta \[[sc](https://suttacentral.net/pi/sn48.18/)\]

**Paragraph** [{'class': ['sc'], 'id': '1'}, {'class': ['ms'], 'id': 'p_14S5_1051'}, {'class': ['msdiv'], 'id': 'msdiv488'}]
> “pañcimāni, bhikkhave, indriyāni. katamāni pañca? saddhindriyaṃ … pe … paññindriyaṃ—imāni kho, bhikkhave, pañcindriyāni. imesaṃ kho, bhikkhave, pañcannaṃ indriyānaṃ samattā paripūrattā arahaṃ hoti, tato mudutarehi arahattaphalasacchikiriyāya paṭipanno hoti, tato mudutarehi anāgāmī hoti, tato mudutarehi anāgāmiphalasacchikiriyāya paṭipanno hoti, tato mudutarehi sakadāgāmī hoti, tato mudutarehi sakadāgāmiphalasacchikiriyāya paṭipanno hoti, tato mudutarehi sotāpanno hoti, tato mudutarehi **sotāpattiphal**asacchikiriyāya paṭipanno hoti. yassa kho, bhikkhave, imāni pañcindriyāni sabbena sabbaṃ sabbathā sabbaṃ natthi, tamahaṃ ‘bāhiro puthujjanapakkhe ṭhito’ti vadāmī”ti.


<a name="sn25.1"></a>
#### SN25.1 - 1. Cakkhusutta \[[sc](https://suttacentral.net/pi/sn25.1/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts3.225'}, {'class': ['ms'], 'id': 'p_13S3_1041'}, {'class': ['msdiv'], 'id': 'msdiv302'}]
> sāvatthinidānaṃ. “cakkhuṃ, bhikkhave, aniccaṃ vipariṇāmi aññathābhāvi; sotaṃ aniccaṃ vipariṇāmi aññathābhāvi; ghānaṃ aniccaṃ vipariṇāmi aññathābhāvi; jivhā aniccā vipariṇāmī aññathābhāvī; kāyo anicco vipariṇāmi aññathābhāvi; mano anicco vipariṇāmī aññathābhāvī. yo, bhikkhave, ime dhamme evaṃ saddahati adhimuccati—ayaṃ vuccati saddhānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na **sotāpattiphal**aṃ sacchikaroti.

**Paragraph** [{'class': ['sc'], 'id': '2'}, {'class': ['ms'], 'id': 'p_13S3_1042'}]
> yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati: ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na **sotāpattiphal**aṃ sacchikaroti’. yo, bhikkhave, ime dhamme evaṃ pajānāti evaṃ passati, ayaṃ vuccati: ‘sotāpanno avinipātadhammo niyato sambodhiparāyano’”ti.


<a name="sn25.2"></a>
#### SN25.2 - 2. Rūpasutta \[[sc](https://suttacentral.net/pi/sn25.2/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts3.226'}, {'class': ['ms'], 'id': 'p_13S3_1044'}, {'class': ['msdiv'], 'id': 'msdiv303'}]
> sāvatthinidānaṃ. “rūpā, bhikkhave, aniccā vipariṇāmino aññathābhāvino; saddā aniccā vipariṇāmino aññathābhāvino; gandhā aniccā vipariṇāmino aññathābhāvino; rasā aniccā vipariṇāmino aññathābhāvino; phoṭṭhabbā aniccā vipariṇāmino aññathābhāvino; dhammā aniccā vipariṇāmino aññathābhāvino. yo, bhikkhave, ime dhamme evaṃ saddahati adhimuccati, ayaṃ vuccati saddhānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na **sotāpattiphal**aṃ sacchikaroti.

**Paragraph** [{'class': ['sc'], 'id': '2'}, {'class': ['ms'], 'id': 'p_13S3_1045'}]
> yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati: ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na **sotāpattiphal**aṃ sacchikaroti’. yo, bhikkhave, ime dhamme evaṃ pajānāti evaṃ passati, ayaṃ vuccati: ‘sotāpanno avinipātadhammo niyato sambodhiparāyano’”ti.


<a name="sn25.10"></a>
#### SN25.10 - 10. Khandhasutta \[[sc](https://suttacentral.net/pi/sn25.10/)\]

**Paragraph** [{'class': ['sc'], 'id': '1'}, {'class': ['pts'], 'id': 'pts3.228'}, {'class': ['ms'], 'id': 'p_13S3_1061'}, {'class': ['msdiv'], 'id': 'msdiv311'}]
> sāvatthinidānaṃ. “rūpaṃ, bhikkhave, aniccaṃ vipariṇāmi aññathābhāvi; vedanā aniccā vipariṇāmī aññathābhāvī; saññā … saṅkhārā aniccā vipariṇāmino aññathābhāvino; viññāṇaṃ aniccaṃ vipariṇāmi aññathābhāvi. yo, bhikkhave, ime dhamme evaṃ saddahati adhimuccati, ayaṃ vuccati saddhānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na **sotāpattiphal**aṃ sacchikaroti.

**Paragraph** [{'class': ['sc'], 'id': '2'}, {'class': ['ms'], 'id': 'p_13S3_1062'}]
> yassa kho, bhikkhave, ime dhammā evaṃ paññāya mattaso nijjhānaṃ khamanti, ayaṃ vuccati: ‘dhammānusārī, okkanto sammattaniyāmaṃ, sappurisabhūmiṃ okkanto, vītivatto puthujjanabhūmiṃ; abhabbo taṃ kammaṃ kātuṃ, yaṃ kammaṃ katvā nirayaṃ vā tiracchānayoniṃ vā pettivisayaṃ vā upapajjeyya; abhabbo ca tāva kālaṃ kātuṃ yāva na **sotāpattiphal**aṃ sacchikaroti’. yo, bhikkhave, ime dhamme evaṃ pajānāti evaṃ passati, ayaṃ vuccati: ‘sotāpanno avinipātadhammo niyato sambodhiparāyano’”ti.
